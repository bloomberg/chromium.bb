<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=utf-8">
<meta name="viewport" content="initial-scale=1.0">
<title>Додатни услови коришћења услуге за Google Chrome и Chrome ОС</title>
<style>
:root { color-scheme: light dark }
body { font-family:Arial; font-size:13px; }
h2 { font-size:1em; margin-top:0 }
</style>
</head>

<body>
<h2>
 Додатни услови коришћења услуге за Google Chrome и Chrome ОС
</h2>
<p>
 Коришћењем Chrome-а или Chrome ОС-а прихватате Google услове коришћења услуге који се налазе на https://policies.google.com/terms и ове додатне услове коришћења услуге за Google Chrome и Chrome ОС.
</p>
<p>
 Ови додатни услови коришћења услуге за Google Chrome и Chrome ОС примењују се на извршну верзију кода за Chrome и Chrome ОС. Већина изворног кода за Chrome је доступна бесплатно по основу уговора о лиценцирању софтвера отвореног кода који је доступан на https://code.google.com/chromium/terms.html.
</p>
<p>
 Коришћење одређених компонената Chrome-а и Chrome ОС-а подлеже следећим условима:
</p>
<section>
 <p>
  <strong>
   AVC
  </strong>
 </p>
 <p>
  ОВАЈ ПРОИЗВОД ЈЕ ЛИЦЕНЦИРАН У ОКВИРУ ЛИЦЕНЦЕ AVC ПОРТФОЛИЈА ПАТЕНАТА ЗА ЛИЧНО КОРИШЋЕЊЕ ОД СТРАНЕ КОРИСНИКА ИЛИ ДРУГА КОРИШЋЕЊА КОЈА НЕ ПОДРАЗУМЕВАЈУ НАКНАДУ ЗА (i) КОДИРАЊЕ ВИДЕА КОЈИ ЈЕ У СКЛАДУ СА AVC СТАНДАРДОМ („AVC ВИДЕО“) И/ИЛИ (ii) ДЕКОДИРАЊЕ AVC ВИДЕА КОЈИ ЈЕ КОРИСНИК КОДИРАО У СКЛОПУ ЛИЧНИХ АКТИВНОСТИ И/ИЛИ ДОБИО ОД ДОБАВЉАЧА ВИДЕО САДРЖАЈА КОЈИ ИМА ЛИЦЕНЦУ ЗА ДОБАВЉАЊЕ AVC ВИДЕО САДРЖАЈА. НИКАКВА ЛИЦЕНЦА СЕ НЕ ДАЈЕ НИТИ ПОДРАЗУМЕВА ЗА БИЛО КОЈЕ ДРУГО КОРИШЋЕЊЕ. ДОДАТНЕ ИНФОРМАЦИЈЕ МОЖЕТЕ ДА ДОБИЈЕТЕ ОД КОМПАНИЈЕ MPEG LA, L.L.C. ПОГЛЕДАЈТЕ САДРЖАЈ НА HTTP://WWW.MPEGLA.COM.
 </p>
</section>
<section>
 <p>
  <strong>
   Adobe
  </strong>
 </p>
 <p>
  Google Chrome ће можда садржати једну или више компоненти које достављају Adobe Systems Incorporated и Adobe Software Ireland Limited (једним именом „Adobe“).  Ваше коришћење Adobe софтвера који доставља Google („Adobe софтвер“) подлеже следећим додатним уловима („Adobe услови“).  За вас, као правно лице које добија Adobe софтвер, надаље ће се користити термин „Подлиценцирано лице“.
 </p>
 <p>
  1. Ограничења лиценце.
 </p>
 <p>
  (a) Flash Player, верзија 10.x дизајниран је само као додатна компонента за прегледач. Подлиценцирано лице не сме да модификује нити да дистрибуира овај Adobe софтвер ни за један други вид употребе осим као додатак прегледачима за репродукцију садржаја на веб страници.  На пример, Подлиценцирано лице не сме да модификује овај Adobe софтвер у циљу омогућавања функционисања са апликацијама које се покрећу изван прегледача (нпр. са самосталним апликацијама, виџетима, корисничким интерфејсима уређаја).
 </p>
 <p>
  (б) Подлиценцирано лице неће открити ниједан API Flash Player-а, верзије 10.x преко интерфејса прегледача за додатке на начин који омогућава да се тај додатак користи за репродукцију садржаја са веб странице као самостална апликација.
 </p>
 <p>
  (в) Софтвер Chrome-Reader не сме да се користи за приказивање ниједног PDF или EPUB документа који користи дигиталне протоколе за управљање правима или било које системе који нису Adobe DRM.
 </p>
 <p>
  (г) Adobe DRM мора да буде омогућен у софтверу Chrome-Reader за све PDF и EPUB документе које штити Adobe DRM.
 </p>
 <p>
  (д) Софтвер Chrome-Reader не сме, осим ако техничке спецификације то изричито не дозвољавају, да онемогући ниједну могућност коју Adobe пружа у оквиру Adobe софтвера, укључујући, без ограничења, PDF и EPUB формате и Adobe DRM.
 </p>
 <p>
  2. Електронски пренос. Подлиценцирано лице сме да омогући преузимање Adobe софтвера са веб сајта, Интернета, интранета или сличне технологије (једним именом „Електронски преноси“) под условом да прихвати да ће, уколико је изричито одобрена, свака његова дистрибуција Adobe софтвера, укључујући и дистрибуције преко CD-ROM-а, DVD-ROM-а или других медијума за складиштење и Електронских преноса, бити подложна разумним безбедносним мерама за спречавање неовлашћене употребе.  Везано за Електронске преносе који се надаље одобравају, Подлиценцирано лице преузима обавезу да примени сва разумна ограничења употребе која пропише Adobe, укључујући ограничења која се тичу безбедности и/или ограничења дистрибуције производа подлиценцираног лица крајњим корисницима.
 </p>
 <p>
  3. EULA и Услови дистрибуције.
 </p>
 <p>
  (а) Подлиценцирано лице ће осигурати да се Adobe софтвер дистрибуирa крајњим корисницима на основу пуноважног уговора о лиценцирању са крајњим корисником, који иде у корист Подлиценцираном лицу и његовим снабдевачима и садржи бар сваки од ових минималних услова („Лиценца за крајњег корисника“): (i) забрана дистрибуције и копирања, (ii) забрана модификација и прављења изведених дела, (iii) забрана декомпилације, реверзног инжењеринга, растављања и другог свођења Adobe софтвера на облик уочљив људима, (iv) одредба која означава власништво Подлиценцираног лица и издавалаца лиценци над Производом подлиценцираног лица (по дефиницији из 8. одељка), (v) одрицање одговорности за посредне, посебне, случајне, кажњиве и последичне штете и (vi) друга стандардна одрицања одговорности и ограничења, укључујући, ако је примењиво, одрицање одговорности за све примењиве законске гаранције, у највећој могућој мери дозвољеној законом.
 </p>
 <p>
  (б) Подлиценцирано лице ће осигурати да се Adobe софтвер дистрибуира његовим дистрибутерима под пуноважним уговором о лиценцирању, који иде у корист Подлиценцираном лицу и његовим снабдевачима и садржи услове који Adobe-у пружају исти ниво заштите као и Adobe услови.
 </p>
 <p>
  4. Отворени кôд. Подлиценцирано лице неће ниједном трећем лицу директно или посредно давати или планирати да дâ било каква права или имунитет у оквиру Adobe-ових права интелектуалне својине или власничких права према којима ће се та интелектуална својина ставити у оквир лиценце о отвореном коду или увући у превару у којој постоји, или се може протумачити да постоји, захтев да као услов за коришћење, модификацију и/или дистрибуцију Adobe софтвер мора да се: (i) учини доступним или дистрибуира у облику изворног кода; (ii) лиценцира за прављење изведених дела или (iii) омогући за бесплатну редистрибуцију.  Ради појашњења, горенаведено ограничење не спречава Подлиценцирано лице да дистрибуира и оно сме бесплатно да дистрибуира Adobe софтвер у пакету са Google софтвером.
 </p>
 <p>
  5. Додатни услови. У погледу било каквих ажурирања, надоградњи и нових верзија Adobe софтвера (једним именом „Надоградње“) које се обезбеђују Подлиценцираним лицима, Adobe задржава право да захтева додатне услове и одредбе применљиве само на Надоградњу и њене будуће верзије и само у мери у којој Adobe таква ограничења намеће свим корисницима лиценци за ту Надоградњу. Уколико Подлиценцирано лице не прихвати такве додатне услове и одредбе, неће имати лиценцна права везана за ту Надоградњу, те ће лиценцна права Подлиценцираног лица везана за Adobe софтвер бити аутоматски укинута 90 дана након пружања тих додатних услова Подлиценцираном лицу.
 </p>
 <p>
  6. Обавештења о власничким правима. Подлиценцирано лице, уз обавезивање својих дистрибутера на исто, неће избрисати нити на било који начин мењати обавештења о ауторским правима, жиговима, логотипима или слична обавештења, као ни друга обавештења о власничким правима Adobe-а (и његових давалаца лиценци ако постоје) приказана на Adobe софтверу или пратећем материјалу или у оквиру њега.
 </p>
 <p>
  7. Технички захтеви. Подлиценцирано лице и његови дистрибутери могу да дистрибуирају Adobe софтвер и/или Надоградњу само на уређајима (i) који испуњавају техничке спецификације објављене на http://www.adobe.com/mobile/licensees (или на веб-сајту који га замењује) и (ii) које је Adobe верификовао на начин описан у наставку.
 </p>
 <p>
  8. Верификација и ажурирање. Подлиценцирано лице мора да пошаље Adobe-у на верификацију сваки Производ подлиценцираног лица (и сваку накнадну верзију) са Adobe софтвером и/или Надоградњом („Производ подлиценцираног лица“) који није у складу са критеријумима за изузеће од Верификације уређаја које ће објавити Google, а Adobe верификовати.  Подлиценцирано лице ће платити за сваки свој послати производ набављањем верификационих пакета под тада важећим условима које је Adobe објавио на http://flashmobile.adobe.com/. Производ подлиценцираног лица који није прошао верификацију не сме да се дистрибуира. Верификација ће бити обављена у складу са тада важећим Adobe-овим процесом описаним на http://flashmobile.adobe.com/ („Верификација“).
 </p>
 <p>
  9. Профили и Центар за уређаје. Од Подлиценцираног лица биће затражено да унесе извесне информације о профилу у вези са Производима подлиценцираног лица било у склопу процеса Верификације или неког другог метода, а Подлиценцирано лице ће пружити те информације Adobe-у.  Adobe сме да (i) користи те информације о профилу по разумној потреби за верификацију Производа подлиценцираног лица (уколико постоји обавеза за Верификацију таквог производа) и (ii) приказује такве информације о профилу на „Adobe Device Intelligence систему“, који се налази на адреси https://devices.adobe.com/partnerportal/, а доступан је преко Adobe-ових алатки и услуга за развој и програмирање које омогућавају програмерима и крајњим корисницима да виде како се њихов садржај или апликације приказују у Производима подлиценцираног лица (нпр. како се видео снимци приказују на неким телефонима).
 </p>
 <p>
  10. Извоз. Подлиценцирано лице потврђује да закони и прописи Сједињених Држава ограничавају извоз и поновни извоз робе и техничких података пореклом из Сједињених Држава, који могу да обухватају и Adobe софтвер. Подлиценцирано лице прихвата да неће извозити нити поново извозити Adobe софтвер без одговарајућих владиних дозвола Сједињених Држава и страних земаља, ако такве дозволе постоје.
 </p>
 <p>
  11. Услови за преношење технологије.
 </p>
 <p>
  (а) Осим у складу са применљивим дозволама или уговорима са релевантним странама или од њих, Подлиценцирана лица неће користити нити ће дозволити коришћење Adobe софтвера за кодирање или декодирање само mp3 аудио података (.mp3) на било ком другом уређају осим PC-а (нпр. на мобилном телефону или „set-top“ уређају), нити mp3 кодере или декодере који су део Adobe софтвера смеју користити или им приступати било који производи осим Adobe софтвера.  Adobe софтвер се сме користити за кодирање или декодирање MP3 података који су део swf или flv датотеке, која садржи видео снимке, слике или друге податке.  Подлиценцирано лице ће потврдити да ће за коришћење Adobe софтвера на уређајима који нису PC, као што је описано у забранама у овом одељку, можда бити потребна уплата накнаде за лиценцу или други износ трећим лицима која су можда власници права интелектуалне својине везаних за MP3 технологију и да ни Adobe ни Подлиценцирано лице нису платили никакве накнаде за такву употребу, а везано за права интелектуалне својине трећег лица.  Уколико је Подлиценцираном лицу потребан MP3 кодер или декодер за такву употребу, његова је обавеза да прибави потребне лиценце за коришћење интелектуалне својине, укључујући било која применљива права на патент.
 </p>
 <p>
  (б) Подлиценцирано лице неће користити, копирати, умножавати нити модификовати (i) On2 изворни кôд (који се даље у тексту спомиње као компонента Изворног кода) који је потребан Adobe софтверу да декодира видео у Flash видео формату датотеке (.flv или .f4v) и (ii) Sorenson Spark изворни кôд (који се даље у тексту спомиње као компонента Изворног кода) за ограничену употребу код поправљања грешака и унапређења перформанси Adobe софтвера.  Сви кодеци који се добију уз Adobe софтвер смеју да се користе и дистрибуирају само као интегрални део Adobe софтвера и не сме им се приступати помоћу ниједне друге апликације, укључујући и друге Google апликације.
 </p>
 <p>
  (в) Изворни кôд може да се уступи са AAC кодеком и/или HE-AAC кодеком („AAC кодек“).  AAC кодек сме да се користи под условом да Подлиценцирано лице добије одговарајућу лиценцу за патент која покрива потребне патенте као што је наведено у VIA лиценцирању за крајње производе на којима или у оквиру којих ће се AAC кодек користити.  Подлиценцирано лице потврђује и прихвата да Adobe не пружа Подлиценцираном лицу или његовим подлиценцираним лицима лиценцу за патент AAC кодека према овом Уговору.
 </p>
 <p>
  (г) ИЗВОРНИ КÔД МОЖЕ ДА САДРЖИ КÔД ЛИЦЕНЦИРАН У ОКВИРУ AVC PATENT PORTFOLIO ЛИЦЕНЦЕ ЗА ЛИЧНУ И НЕКОМЕРЦИЈАЛНУ УПОТРЕБУ КОРИСНИКА ЗА (i) КОДИРАЊЕ ВИДЕО САДРЖАЈА КОЈИ ЈЕ У СКЛАДУ СА AVC СТАНДАРДОМ („AVC ВИДЕО“) И/ИЛИ (ii) ДЕКОДИРАЊЕ AVC ВИДЕО САДРЖАЈА КОЈИ ЈЕ КОРИСНИК КОДИРАО У СКЛОПУ ЛИЧНИХ И НЕКОМЕРЦИЈАЛНИХ АКТИВНОСТИ И/ИЛИ ДОБИО ОД ДОБАВЉАЧА ВИДЕО САДРЖАЈА ЛИЦЕНЦИРАНОГ ЗА ДОБАВЉАЊЕ AVC ВИДЕО САДРЖАЈА. НИКАКВА ЛИЦЕНЦА СЕ НЕ ДАЈЕ НИТИ ПОДРАЗУМЕВА ЗА БИЛО КОЈУ ДРУГУ УПОТРЕБУ. ДОДАТНЕ ИНФОРМАЦИЈЕ МОЖЕТЕ ДА ДОБИЈЕТЕ ОД КОМПАНИЈЕ MPEG LA, L.L.C. Погледајте http://www.mpegla.com
 </p>
 <p>
  12. Ажурирање. Подлиценцирано лице неће избегавати Google-ове или Adobe-ове напоре да ажурирају Adobe софтвер у свим производима Подлиценцираног лица који користе Adobe софтвер у пакету са Google софтвером („Производи подлиценцираног лица“).
 </p>
 <p>
  13. Приписивање и власничка обавештења. Подлиценцирано лице ће навести Adobe софтвер на јавно доступној листи спецификација Производа подлиценцираног лица и уврстити одговарајуће брендирање Adobe софтвера (посебно изузимајући логотип корпорације Adobe) на паковање или у маркетиншки материјал за Производ подлиценцираног лица на исти начин као и брендирање осталих производа трећих лица које Производ подлиценцираног лица садржи.
 </p>
 <p>
  14. Без гаранције. ADOBE СОФТВЕР СЕ УСТУПА ПОДЛИЦЕНЦИРАНОМ ЛИЦУ ЗА УПОТРЕБУ И УМНОЖАВАЊЕ „ТАКАВ КАКАВ ЈЕСТЕ“ И ADOBE НЕ ПРУЖА НИКАКВЕ ГАРАНЦИЈЕ У ПОГЛЕДУ ЊЕГОВОГ КОРИШЋЕЊА ИЛИ ПЕРФОРМАНСИ. ADOBE И ЊЕГОВИ СНАБДЕВАЧИ НЕ ПРУЖАЈУ НИТИ МОГУ ДА ПРУЖЕ ГАРАНЦИЈЕ ЗА ПЕРФОРМАНСЕ ИЛИ РЕЗУЛТАТЕ ДОБИЈЕНЕ КОРИШЋЕЊЕМ ADOBE СОФТВЕРА. ИЗУЗИМАЈУЋИ БИЛО КАКВУ ГАРАНЦИЈУ, ОДРЕДБУ, ТВРДЊУ ИЛИ УСЛОВ И У МЕРИ У КОЈОЈ ОНИ НЕ МОГУ ИЛИ НЕ СМЕЈУ ДА СЕ ИСКЉУЧЕ ИЛИ ОГРАНИЧЕ ПО ЗАКОНУ ПРИМЕНЉИВОМ НА ПОДЛИЦЕНЦИРАНО ЛИЦЕ У ЊЕГОВОЈ НАДЛЕЖНОСТИ, ADOBE И ЊЕГОВИ СНАБДЕВАЧИ НЕ ДАЈУ НИКАКВЕ ГАРАНЦИЈЕ, ОДРЕДБЕ, ТВРДЊЕ ИЛИ УСЛОВЕ (ИЗРИЧИТЕ ИЛИ ПОДРАЗУМЕВАНЕ ПО ЗАКОНУ, ОПШТЕМ ПРАВУ, ОБИЧАЈИМА, УПОТРЕБИ ИЛИ НА ДРУГИ НАЧИН) У ВЕЗИ СА БИЛО КОЈИМ ПИТАЊЕМ УКЉУЧУЈУЋИ, БЕЗ ОГРАНИЧЕЊА, НЕКРШЕЊЕ ПРАВА ТРЕЋИХ ЛИЦА, ПОДЕСНОСТ ЗА ПРОДАЈУ, ИНТЕГРАЦИЈУ, ЗАДОВОЉАВАЈУЋИ КВАЛИТЕТ ИЛИ ПРИКЛАДНОСТ ЗА БИЛО КАКВУ ПОСЕБНУ СВРХУ. ПОДЛИЦЕНЦИРАНО ЛИЦЕ ПРИХВАТА ДА НЕЋЕ ДАВАТИ НИКАКВЕ ГАРАНЦИЈЕ, ИЗРИЧИТЕ ИЛИ ПОДРАЗУМЕВАНЕ, У ИМЕ КОМПАНИЈЕ ADOBE.
 </p>
 <p>
  15. Ограничење одговорности. ADOBE ИЛИ ЊЕГОВИ СНАБДЕВАЧИ НИ У КОМ СЛУЧАЈУ НЕЋЕ БИТИ ОДГОВОРНИ ПРЕМА ПОДЛИЦЕНЦИРАНОМ ЛИЦУ ЗА БИЛО КАКВЕ ШТЕТЕ, ТУЖБЕ, ТРОШКОВЕ, БИЛО КАКВЕ ПОСЛЕДИЧНЕ, ПОСРЕДНЕ ИЛИ СЛУЧАЈНЕ ШТЕТЕ ИЛИ БИЛО КАКАВ ГУБИТАК ЗАРАДЕ ИЛИ УШТЕЂЕВИНЕ ЧАК И АКО ЈЕ ПРЕДСТАВНИК КОМПАНИЈЕ ADOBE БИО УПОЗНАТ СА МОГУЋНОШЋУ ТАКВОГ ГУБИТКА, ШТЕТЕ, ТУЖБИ ИЛИ ТРОШКОВА ТУЖБЕ БИЛО КОГ ТРЕЋЕГ ЛИЦА. ГОРЕНАВЕДЕНА ОГРАНИЧЕЊА И ИСКЉУЧЕЊА ПРИМЕЊУЈУ СЕ У ГРАНИЦАМА ДОЗВОЉЕНИМ ВАЖЕЋИМ ЗАКОНОМ У НАДЛЕЖНОСТИ ПОДЛИЦЕНЦИРАНОГ ЛИЦА. УКУПНА ОДГОВОРНОСТ КОМПАНИЈЕ ADOBE И ЊЕНИХ ДОБАВЉАЧА ПРЕМА ОДРЕДБАМА ОВОГ УГОВОРА ИЛИ У ВЕЗИ СА ЊИМ БИЋЕ ОГРАНИЧЕНА НА ХИЉАДУ ДОЛАРА (1000 USD). Ништа што је садржано у овом уговору не ограничава Adobe-ову одговорност према подлиценцираном лицу у случају смрти или телесне повреде која је последица Adobe-овог немара или деликта обмане (преваре).  Adobe делује у име својих снабдевача у циљу одрицања одговорности, искључујући и/или ограничавајући обавезе, гаранције и одговорност као што је наведено у овом уговору, али ни у ком другом погледу нити у било коју другу сврху.
 </p>
 <p>
  16. Услови заштите садржаја
 </p>
 <p>
  (а) Дефиниције.
 </p>
 <p>
  „Правила о усклађености и робусности“ означавају документ у коме су изнета правила о усклађености и робусности за Adobe софтвер и који се налази на сајту http://www.adobe.com/mobile/licensees или на веб сајту који га замењује.
 </p>
 <p>
  „Функције за заштиту садржаја“ означавају оне аспекте Adobe софтвера који су дизајнирани да осигурају усклађеност са Правилима о усклађености и робусности и да спрече репродукцију, копирање, модификовање, редистрибуцију или друге радње у вези са дигиталним садржајем који се дистрибуира за употребу од стране корисника Adobe софтвера када такве радње нису одобрили власници таквог дигиталног садржаја или његови лиценцирани дистрибутери.
 </p>
 <p>
  „Кôд за заштиту садржаја“ означава кôд у оквиру одређених означених верзија Adobe софтвера који омогућава одређене Функције за заштиту садржаја.
 </p>
 <p>
  „Кључ“ означава криптографску вредност која се налази у оквиру Adobe софтвера и која се користи за дешифровање дигиталног садржаја.
 </p>
 <p>
  (б) Ограничења лиценце.  Право Подлиценцираног лица да користи лиценце везане за Adobe софтвер подлежу следећим додатним ограничењима и обавезама.  Подлиценцирано лице ће осигурати да се његови клијенти придржавају ових ограничења и обавеза везаних за Adobe софтвер до истих граница које су наметнуте Подлиценцираном лицу; свако непоштовање ових додатних ограничења и обавеза од стране клијената Подлиценцираног лица третираће се као материјални прекршај од стране Подлиценцираног лица.
 </p>
 <p>
  б.1. Подлиценцирано лице и клијенти смеју да дистрибуирају само Adobe софтвер који поштује Правила о робусности и усклађености, као што је Подлиценцирано лице потврдило током гореописаног процеса верификације у Adobe условима.
 </p>
 <p>
  б.2. Подлиценцирано лице неће (i) заобилазити Функције за заштиту садржаја Adobe софтвера нити било ког повезаног Adobe софтвера који се користи за шифровање или дешифровање дигиталног садржаја за овлашћену употребу од стране корисника Adobe софтвера или (ii) развијати или дистрибуирати производе који су дизајнирани да заобиђу Функције за заштиту садржаја Adobe софтвера или било ког Adobe софтвера који се користи за шифровање или дешифровање дигиталног садржаја за овлашћену употребу од стране корисника Adobe софтвера.
 </p>
 <p>
  (в) Кључеви се овим уговором означавају као Adobe-ове поверљиве информације и Подлиценцирано лице ће у погледу Кључева поштовати Adobe-ову Процедуру за руковање изворним кодом (коју ће Adobe доставити на захтев).
 </p>
 <p>
  (г) Ослобађање по правичности.  Подлиценцирано лице прихвата да кршење овог Уговора може да компромитује Функције за заштиту садржаја Adobe софтвера и да изазове јединствену и трајну штету интересима Adobe-а и власника дигиталног садржаја који се ослањају на те Функције за заштиту садржаја у мери у којој новчано обештећење може да буде недовољно адекватно за надокнаду такве штете.  Сходно томе, Подлиценцирано лице даље прихвата да Adobe може да тражи ослобађање по правичности у циљу спречавања или ограничавања штете изазване било којим таквим кршењем, поред новчане штете.
 </p>
 <p>
  17. Подразумевани независни корисник. Adobe Systems Incorporated и Adobe Software Ireland Limited су подразумевани независни корисници Google-овог уговора са Подлиценцираним лицем у вези са Adobe софтвером, укључујући, без ограничења, и Adobe услове.  Упркос било каквим супротним тврдњама у уговору са Google-ом, Подлиценцирано лице прихвата да Google сме да открије идентитет Подлиценцираног лица Adobe-у и писмено потврди да је Подлиценцирано лице склопило уговор о лиценцирању са Google-ом који обухвата Adobe услове. Подлиценцирано лице мора да има уговор са сваким од својих лиценцираних лица, а уколико та лиценцирана лица смеју да редистрибуирају Adobe софтвер, такав уговор ће укључивати Adobe услове.
 </p>
</section>
<p>
 Поред тога, ваше коришћење одређених компонената Chrome ОС-а подлеже следећим условима:
</p>
<section>
 <p>
  <strong>
   MPEG-4
  </strong>
 </p>
 <p>
  ОВАЈ ПРОИЗВОД ЈЕ ЛИЦЕНЦИРАН У ОКВИРУ ЛИЦЕНЦЕ MPEG-4 ПОРТФОЛИЈА ВИЗУЕЛНИХ ПАТЕНАТА ЗА ЛИЧНО И НЕКОМЕРЦИЈАЛНО КОРИШЋЕЊЕ ОД СТРАНЕ КОРИСНИКА ЗА (i) КОДИРАЊЕ ВИДЕА КОЈИ ЈЕ У СКЛАДУ СА MPEG-4 ВИЗУЕЛНИМ СТАНДАРДОМ („MPEG-4 ВИДЕО“) И/ИЛИ (ii) ДЕКОДИРАЊЕ MPEG-4 ВИДЕА КОЈИ ЈЕ КОРИСНИК КОДИРАО У СКЛОПУ ЛИЧНИХ И НЕКОМЕРЦИЈАЛНИХ АКТИВНОСТИ И/ИЛИ ДОБИО ОД ДОБАВЉАЧА ВИДЕО САДРЖАЈА КОЈИ ИМА ЛИЦЕНЦУ КОМПАНИЈЕ MPEG LA ЗА ДОБАВЉАЊЕ MPEG-4 ВИДЕО САДРЖАЈА. НИКАКВА ЛИЦЕНЦА СЕ НЕ ДАЈЕ НИТИ ПОДРАЗУМЕВА ЗА БИЛО КОЈЕ ДРУГО КОРИШЋЕЊЕ. ДОДАТНЕ ИНФОРМАЦИЈЕ, УКЉУЧУЈУЋИ ИНФОРМАЦИЈЕ У ВЕЗИ СА ПРОМОТИВНИМ, ИНТЕРНИМ И КОМЕРЦИЈАЛНИМ КОРИШЋЕЊИМА И ЛИЦЕНЦИРАЊЕМ, МОЖЕТЕ ДА ДОБИЈЕТЕ ОД КОМПАНИЈЕ MPEG LA, LLC. ПОСЕТИТЕ HTTP://WWW.MPEGLA.COM.
 </p>
</section>

</body>
</html>

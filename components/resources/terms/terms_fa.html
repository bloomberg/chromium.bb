<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="RTL">
<head>
<meta http-equiv="Content-Type" content="text/html; charset=utf-8">
<meta name="viewport" content="initial-scale=1.0">
<title>شرایط خدمات تکمیلی Google Chrome و «سیستم‌عامل Chrome»</title>
<style>
:root { color-scheme: light dark }
body { font-family:Arial; font-size:13px; }
h2 { font-size:1em; margin-top:0 }
</style>
</head>

<body>
<h2>
 شرایط خدمات تکمیلی Google Chrome و «سیستم‌عامل Chrome»
</h2>
<p>
 درصورت استفاده از Chrome یا «سیستم‌عامل Chrome»، با «شرایط و ضوابط Google» موجود در https://policies.google.com/terms و این «شرایط خدمات تکمیلی» Google Chrome و «سیستم‌عامل Chrome» موافقت می‌کنید.
</p>
<p>
 این «شرایط خدمات تکمیلی Google Chrome و سیستم عامل Chrome» در مورد نسخه قابل‌اجرای کد Chrome و «سیستم عامل Chrome» اعمال می‌شود. براساس قراردادهای پروانه نرم‌افزار متن‌باز در https://code.google.com/chromium/terms.html، بیشتر کدهای منبع برای Chrome به‌صورت رایگان در دسترس است.
</p>
<p>
 استفاده شما از برخی بخش‌های Chrome و «سیستم‌عامل Chrome» تابع شرایط زیر است:
</p>
<section>
 <p>
  <strong>
   AVC
  </strong>
 </p>
 <p>
  این محصول دارای پروانه مجموع حق امتیازهای AVC جهت استفاده شخصی مصرف‌کننده یا استفاده‌های دیگر در موارد زیر است (به‌شرطی که برای انجام آن‌ها مزدی دریافت نشود): (۱) کدبندی ویدیو مطابق با استاندارد AVC («ویدیوی AVC») و/یا (۲) رمزگشایی ویدیوی AVC که توسط مصرف‌کننده مشغول به فعالیت شخصی کدبندی شده باشد و/یا از ارائه‌دهنده ویدیوی دارای پروانه برای ارائه ویدیوی AVC گرفته شده باشد. هیچگونه پروانه‌ای برای دیگر موارد استفاده ارائه نشده و به‌صورت ضمنی نیز موجود نخواهد بود. اطلاعات دیگر را می توانید از MPEG LA, L.L.C. کسب کنید. به آدرس HTTP://WWW.MPEGLA.COM مراجعه کنید.
 </p>
</section>
<section>
 <p>
  <strong>
   Adobe
  </strong>
 </p>
 <p>
  Google Chrome ممکن است یک یا تعداد بیشتری از مؤلفه‌های ارائه شده توسط Adobe Systems Incorporated و Adobe Software Ireland Limited (هر دو با عنوان "Adobe" شناخته می‌شوند) را ارائه کند. استفاده شما از نرم افزار Adobe به همان صورت که توسط Google ("نرم افزار Adobe") ارائه شده است تحت شرایط اضافی زیر ("شرایط Adobe") خواهد بود. شما، نهاد دریافت‌کننده نرم‌افزار Adobe، از این به بعد با عنوان «دارنده مجوز فرعی» شناخته خواهید شد.
 </p>
 <p>
  ۱. محدودیت‌های مجوز.
 </p>
 <p>
  (الف) Flash Player نسخه 10.x تنها به عنوان یک افزونه مرورگر طراحی شده است. دارنده مجوز فرعی امکان اصلاح یا توزیع این نرم افزار Adobe را برای هر نوع استفاده ای بجز افزونه مرورگر و جهت پخش محتوا در صفحه وب نخواهد داشت. به عنوان مثال، دارنده مجوز فرعی مجاز به اصلاح این نرم افزار Adobe به منظور برقراری ارتباط بین عملکرد آن و دیگر برنامه هایی که در خارج از مرورگر اجرا می شوند (مانند برنامه های جداگانه، ابزارک ها، رابط کاربر دستگاه) نخواهد بود.
 </p>
 <p>
  (ب) دارنده مجوز فرعی قادر به ارائه هرگونه API مربوط به Flash Player نسخه 10.x از طریق رابط افزونه مرورگر نخواهد بود به گونه ای که منجر به استفاده از چنین افزونه ای برای پخش محتوا از صفحات وب به عنوان یک برنامه جداگانه شود.
 </p>
 <p>
  (پ) از نرم افزار Chrome-Reader برای تبدیل اسناد PDF یا EPUB که از پروتکل های مدیریت حقوق دیجیتال یا سیستم هایی بجز Adobe DRM استفاده می کنند، استفاده نخواهد شد.
 </p>
 <p>
  (ت) Adobe DRM را باید در نرم افزار Chrome-Reader برای تمام اسناد PDF و EPUB محافظت شده با DRM فعال کنید.
 </p>
 <p>
  (ث) نرم‌افزار Chrome-Reader ممکن است هیچکدام از قابلیت‌های ارائه شده توسط Adobe را در نرم‌افزار Adobe غیرفعال نکند، بجز مواردی که صراحتاً در قسمت مشخصات فنی عنوان شده باشد، که شامل اما نه محدود به پشتیبانی قالب‌های PDF و EPUB و Adobe DRM می‌شود.
 </p>
 <p>
  ۲. انتقال الکترونیکی. در صورتی که دارنده مجوز فرعی با این امر موافقت کند که با در اختیار داشتن مجوز صریح برای توزیع هرگونه نرم‌افزار Adobe توسط او، از جمله نرم‌افزارهای موجود در CD-ROM و DVD-ROM و یا دیگر رسانه‌های قابل ذخیره و همچنین انتقال الکترونیکی، این فعالیت باید به منظور جلوگیری از استفاده‌های غیرمجاز مطابق با اصول امنیتی منطقی باشد، دارنده مجوز فرعی می‌تواند نرم‌افزار Adobe را از هر وب‌سایتی، از اینترنت، اینترانت یا فن‌آوری‌های مشابه ("انتقال الکترونیکی") دانلود کند. در ارتباط با انتقال الکترونیکی مورد تأیید، دارنده مجوز فرعی با هرگونه محدودیت منطقی تعیین شده توسط Adobe، از جمله موارد مرتبط با ایمنی و/یا محدودیت توزیع برای کاربر نهایی محصول متعلق به دارنده مجوز دوم موافقت می‌کند.
 </p>
 <p>
  ۳. EULA و شرایط توزیع.
 </p>
 <p>
  (الف) دارنده مجوز فرعی باید اطمینان حاصل کند که نرم‌افزار Adobe بر اساس یک قرارداد مجوز کاربر نهایی قابل اجرا در اختیار کاربران نهایی قرار می‌گیرد، این امر با در نظر گرفتن شرایط دارنده مجوز فرعی و تولیدکنندگان آن دارای حداقل شرایط زیر است («مجوز کاربر نهایی»): (i) منع توزیع و کپی‌برداری، (ii) منع ایجاد اصلاحات و فعالیت‌های تحریفی، (iii) منع جداسازی قطعات و مؤلفه‌ها، مهندسی معکوس، باز کردن قطعات و یا تبدیل نرم‌افزار به هر شکل به فرمی قابل استفاده توسط کاربر (iv) شرطی مبنی بر مالکیت محصول دارنده مجوز فرعی (همانگونه که در بخش ۸ عنوان شده است) توسط دارنده مجوز فرعی و ارائه‌دهنده مجوز آن، (v) یک بیانیه سلب مسئولیت در برابر آسیب‌های غیرمستقیم، خاص، تصادفی، تنبیهی یا تبعی و (vi) سایر بیانیه‌های سلب مسئولیت و محدودیت‌های استاندارد صنعتی که در صورت قابل اجرا بودن شامل این موارد می شود: بیانیه سلب مسئولیت در مورد تمام ضمانت‌نامه‌های قانونی قابل اجرا تا حدی که توسط قانون مجاز شناخته شده باشد.
 </p>
 <p>
  (ب) دارنده مجوز فرعی باید اطمینان حاصل کند که نرم‌افزار Adobe تحت قرارداد مجوز توزیع قابل اجرا در اختیار توزیع‌کنندگان دارنده مجوز فرعی قرار می‌گیرد و این امر با در نظر گرفتن شرایط دارنده مجوز فرعی و تولیدکنندگان آن در بر گیرنده شرایطی است که در آنها محافظت از Adobe همانند شرایط Adobe انجام می شود.
 </p>
 <p>
  ۴. منبع باز. دارنده مجوز فرعی نمی‌تواند مستقیماً هرگونه حق یا مصونیتی را تحت قوانین مربوط به دارایی‌های معنوی یا حقوق اختصاصی Adobe در اختیار اشخاص ثالث قرار داده یا ادعایی مبنی بر انجام چنین کاری داشته باشد که در پی آن چنین دارایی‌های معنوی تحت مجوز یا طرح منبع باز قرار بگیرند و در نتیجه استفاده، اصلاح یا توزیع چنین برداشت شود که نرم‌افزار Adobe را می‌توان: (1) به شکل کد منبع توزیع کرد و یا در اختیار سایر افراد قرار داد، (2) مجوزی به منظور ایجاد کارهای مشتق شده صادر کرد یا (3) بدون هزینه توزیع مجدد کرد. به منظور شفاف‌سازی لازم به ذکر است که محدودیت‌های عنوان شده، مانع از توزیع توسط دارنده مجوز فرعی نمی‌شود و دارنده مجوز فرعی می‌تواند نرم‌افزار Adobe را به صورت یک نرم‌افزار همراه با نرم‌افزار Google و بدون هرگونه هزینه‌ای توزیع کند.
 </p>
 <p>
  ۵. سایر شرایط. در مورد هرگونه به روز رسانی، ارتقا یا نسخه جدید از نرم‌افزار Adobe (به طور کلی با نام "ارتقاها" شناخته می‌شود) که در اختیار دارندگان مجوز فرعی قرار می‌گیرد، Adobe از این حق برخوردار است تا سایر شرایط و ضوابط قابل اجرایی که منحصراً در مورد ارتقا و نسخه‌های بعدی آن صدق می‌کند را تعیین کند، این شرایط و ضوابط تا حدودی که چنین محدودیت‌هایی توسط Adobe در مورد تمام مجوزهای مربوط به چنین موارد ارتقایی اعمال شود، قابل اجرا خواهد بود. اگر دارنده مجوز فرعی با چنین شرایط و مقرراتی موافقت نکند، دارای حقوق مجوز مربوط به این ارتقا نخواهد بود و حقوق مجوز دارنده مجوز فرعی مربوط به نرم‌افزار Adobe به طور خودکار در روز ۹۰ از تاریخ ارائه شرایط جدید مربوط به دارنده مجوز فرعی منقضی خواهد شد.
 </p>
 <p>
  ۶. اعلامیه مربوط به حقوق اختصاصی. دارنده مجوز فرعی قادر به حذف و یا به هر شکل تغییر اعلامیه‌های حق نسخه‌برداری، مارک‌های تجاری، آرم‌ها یا اعلامیه‌های مرتبط و یا دیگر اعلامیه‌های حقوق خاص Adobe (و در صورت وجود ارائه‌دهندگان مجوز آن) نخواهد بود و باید این درخواست را از توزیع‌کنندگان خود نیز داشته باشد، این اعلامیه‌ها بر روی نرم‌افزار Adobe یا موارد ارائه شده همراه با نرم‌افزار نمایش داده می شود.
 </p>
 <p>
  ۷. شرایط فنی مورد نیاز. دارندگان مجوز فرعی و توزیع‌کنندگان آن تنها قادر به توزیع نرم‌افزار Adobe و/یا ارتقای آن در دستگاه‌هایی هستند که (i) با مشخصات فنی عنوان شده در http://www.adobe.com/mobile/licensees (یا یک وب‌سایت جایگزین) مطابقت داشته باشد و (ii) اعتبار آن به صورت زیر مورد تأیید Adobe قرار گرفته باشد.
 </p>
 <p>
  ۸. . تأیید اعتبار و به‌روزرسانی. دارنده مجوز فرعی باید هرگونه محصول خود (و هر نسخه از آن) را که شامل نرم‌افزار Adobe یا ارتقای آن («محصول دارنده مجوز فرعی») است و با معیارهای تأیید اعتبار دستگاه مطابقت ندارد برای Adobe ارسال کند تا جهت تأیید اعتبار از طریق Google با Adobe تماس برقرار شود. بر اساس شرایط کنونی Adobe که در آدرس /http://flashmobile.adobe.com عنوان شده است، دارنده مجوز فرعی ملزم به پرداخت هزینه‌های مربوط به ارسال بسته‌های تأیید اعتبار خواهد بود. تأیید اعتبار با توجه به شرایط کنونی Adobe که در آدرس /http://flashmobile.adobe.com‏ («تأیید اعتبار») عنوان شده است انجام خواهد شد. تأیید اعتبار با توجه به شرایط فعلی Adobe که در آدرس /http://flashmobile.adobe.com («تأیید اعتبار») عنوان شده است انجام خواهد شد.
 </p>
 <p>
  ۹. . نمایه‌ها و اطلاعات اصلی دستگاه. از دارنده مجوز فرعی خواسته می‌شود تا به عنوان بخشی از فرآیند تأیید اعتبار یا دیگر روش‌ها، اطلاعات خاصی را در مورد محصولات خود ارائه کند و دارنده مجوز فرعی نیز این اطلاعات را در اختیار Adobe قرار خواهد داد.  Adobe ‏ممکن است (i) از چنین اطلاعات نمایه‌‌ای در صورت لزوم برای تأیید اعتبار محصول دارنده مجوز فرعی استفاده کند (اگر چنین محصول نیاز به تأیید اعتبار داشته باشد) و (ii) چنین اطلاعات نمایه‌ای را در «سیستم هوشمند دستگاه Adobe» در آدرس https://devices.adobe.com/partnerportal/ قرار دهد که از طریق خدمات و ابزارهای تأیید مجوز Adobe قابل دسترسی خواهد بود، این موارد به برنامه‌نویسان و کاربران نهایی کمک می‌کند تا از نحوه نمایش محتوا یا برنامه‌ها در محصولات دارنده مجوز فرعی مطلع شوند (مانند نحوه نمایش تصاویر ویدیویی در برخی تلفن های خاص).
 </p>
 <p>
  ۱۰. صادر کردن.  دارنده مجوز فرعی از این امر آگاه است که بر اساس قوانین و مقررات ایالات متحده، صدور و صدور مجدد اقلام و اطلاعات فنی که مبدأ آنها ایالات متحده است ممنوع می‌باشد، این امر شامل نرم‌افزار Adobe نیز می‌شود. دارنده مجوز فرعی موافقت می‌کند که در صورت انجام هر گونه صدور یا صدور مجدد نرم‌افزار Adobe، بدون کسب مجوز لازم از ایالات متحده و دولت خارجی این کار را انجام نخواهد داد.
 </p>
 <p>
  ۱۱. شرایط انتقال فناوری.
 </p>
 <p>
  (الف) بجز موارد مربوط به مجوزها یا قراردادهای موجود با طرفین، دارندگان مجوز فرعی قادر به استفاده و یا صدور مجوز استفاده از نرم‌افزار Adobe برای رمزگذاری یا رمزگشایی دا‌ده‌های منحصراً mp3 صوتی (mp3) در هر نوع دستگاه بجز رایانه (مانند تلفن همراه یا دستگاه گیرنده سیگنال) نخواهند بود و همچنین امکان استفاده از رمزگذارها یا رمزگشاهای mp3 موجود در نرم‌افزار Adobe یا دسترسی هر محصولی بجز نرم‌افزار Adobe به آن وجود نخواهد داشت. از نرم افزار Adobe برای رمزگذاری یا رمزگشایی داده های MP3 موجود در فایل های swf یا flv استفاده می شود که دارای داده های ویدیویی، تصویری یا سایر موارد باشد. دارنده مجوز فرعی این امر را تأیید می کند که جهت استفاده از نرم افزار Adobe برای دستگاه هایی بجز رایانه و به همان صورت که در قسمت موارد منع شده در این بخش توضیح داده شد، نیاز به پرداخت حقوق اختصاصی مجوز یا دیگر مبالغ به دارندگان حقوق معنوی مربوط به فن آوری MP3 است و اینکه Adobe یا دارنده مجوز فرعی در قبال استفاده شخص ثالث از حقوق دارایی های معنوی هیچ مبلغی را برای چنین موارد استفاده ای پرداخت نکرده اند. اگر دارنده مجوز فرعی برای چنین موارد استفاده ای به رمز گذار یا رمزگشای MP3 نیاز داشته باشد، مسئول کسب مجوز حقوق معنوی لازم و هرگونه حقوق قابل اجرای مربوط به حق ثبت خواهد بود.
 </p>
 <p>
  (ب) دارنده مجوز فرعی قادر به استفاده، کپی، تولید مجدد یا اصلاح این موارد نخواهد بود: (1) کد منبع On2 (در اینجا به عنوان یک مؤلفه کد منبع شناخته می شود) تا آنجایی که امکان رمزگشایی فیلم با فرمت فایل ویدیویی Flash (.flv یا .f4v) را در اختیار نرم افزار Adobe قرار دهد و (2) کد منبع Sorenson Spark ( در اینجا به عنوان یک مؤلفه کد منبع شناخته می شود) برای اهداف محدودی مانند برطرف کردن مشکلات سیستم و ارتقای نرم افزار Adobe. تمام کدک های ارائه شده بهمراه نرم افزار Adobe تنها به عنوان بخشی جدانشدنی از نرم افزار Adobe مورد استفاده و توزیع قرار می گیرند و امکان دسترسی سایر برنامه ها، از جمله دیگر برنامه های Google به آن وجود ندارد.
 </p>
 <p>
  (پ) کد منبع همراه با کدک AAC و/یا کدک HE-AAC ("کدک AAC") ارائه می شود. استفاده از کدک AAC در صورتی امکان پذیر است که دارنده مجوز فرعی از مجوز حق ثبت مربوطه و مورد نیاز برخوردار باشد، این مجوز توسط قوانین VIA برای محصولات نهایی که از کدک AAC در آنها استفاده شده است صادر می شود. دارنده مجوز فرعی از این امر آگاه و با آن موافق است که Adobe طبق این قرارداد، یک مجوز حق ثبت را برای کدک AAC به دارنده مجوز فرعی یا دریافت‌کنندگان مجوز از آنها ارائه خواهد کرد.
 </p>
 <p>
  (ت) کد منبع ممکن است دارای کد تحت مجموعه مجوزهای حق ثبت AVC برای استفاده شخصی و غیر تجاری از محصولات با این اهداف باشد (۱) رمزگذاری ویدیو با تبعیت از استاندارد AVC («ویدیوی AVC») و/یا (۲) رمزگشایی ویدیوی AVC که توسط فردی در یک فعالیت شخصی و غیرتجاری صورت گرفته و/یا از طریق یک شرکت ویدیویی که از مجوز مورد نیاز برای ارائه ویدیوی AVC برخوردار بوده است، به دست آمده باشد. هیچگونه مجوزی برای دیگر موارد استفاده ارائه نشده و به صورت ضمنی نیز موجود نخواهد بود.اطلاعات بیشتر را می‌توانید از .‏‏MPEG LA, L.L.C‏ کسب کنید. رجوع کنید به http://www.mpegla.com
 </p>
 <p>
  ۱۲. به‌روزرسانی.  دارنده مجوز فرعی نمی‌تواند از تلاش Google یا Adobe برای به‌روزرسانی نرم‌افزار Adobe در کلیه محصولات دارنده مجوز فرعی به عنوان یک نرم‌افزار همراه با نرم‌افزارهای Google ممانعت کند («محصولات دارنده مجوز فرعی»).
 </p>
 <p>
  ۱۳. اعلامیه‌های صنفی و اختصاصی. دارنده مجوز فرعی، نرم‌افزار Adobe را در یک فهرست مشخصات محصول دارنده مجوز فرعی قرار خواهد داد و مارک مناسبی را برای نرم‌افزار Adobe (بجز آرم شرکت Adobe) بر روی بسته‌بندی محصول یا کالاهای موجود در بازار در نظر خواهد گرفت، این مارک باید به گونه‌ای باشد که با دیگر مارک‌های مربوط به محصولات اشخاص ثالث موجود در فهرست محصولات دارنده مجوز فرعی یکسان و سازگار باشد.
 </p>
 <p>
  ۱۴.  بدون ضمانت. نرم‌افزار ADOBE «همانگونه که هست» برای تکثیر و استفاده در اختیار دارنده مجوز فرعی قرار می‌گیرد و ADOBE هیچ ضمانتی در قبال استفاده یا عملکرد خود ارائه نمی‌کند. ADOBE و ارائه‌دهندگان آن، عملکرد یا نتایج حاصل از استفاده از نرم‌افزار ADOBE را ضمانت نمی‌کنند و قادر به انجام این کار نیز نیستند. بجز ضمانت‌نامه‌، شرایط، اظهارات یا مقرراتی که با توجه به قانون قابل اجرای مراجع حقوقی دارنده مجوز فرعی امکان حذف یا اعمال محدودیت در مورد آنها وجود نداشته باشد، ADOBE و ارائه‌دهندگان آن هیچ ضمانت‌نامه، شرایط، اظهارات یا مقرراتی (به صورت صریح یا ضمنی توسط مراجع قانونی، قانون عمومی، عرف، استفاده یا دیگر شرایط) را بدون هرگونه محدودیتی در رابطه با این موارد ارائه نخواهند کرد: عدم نقض حقوق اشخاص ثالث، قابلیت فروش، یکپارچگی، رضایت‌بخش بودن کیفیت یا تناسب آن با هدفی خاص. دارنده مجوز فرعی موافقت می‌کند که از جانب ADOBE امکان ارائه هیچگونه ضمانت‌نامه به صورت ضمنی یا تلویحی را نخواهد داشت.
 </p>
 <p>
  ۱۵. حدود وظایف.  ADOBE و ارائه‌کنندگان آن تحت هیچ شرایطی در قبال خسارات، دعاوی یا هزینه‌ها به هر اندازه‌ای که باشد، یا هر گونه خسارت به صورت تبعی، غیرمستقیم یا تصادفی یا هرگونه سود یا سرمایه از بین رفته، در مقابل دارندگان مجوز تعهدی نخواهند داشت، حتی اگر به یکی از نمایندگان ADOBE نسبت به احتمال بروز چنین خسارت، آسیب، دعوی یا هزینه و یا هرگونه دعوی از جانب شخص ثالث از قبل توصیه شده باشد. محدودیت‌ها و ممانعت‌های عنوان شده تا حدی قابل اعمال است که توسط قانون قابل اجرا در مراجع قانونی دارنده مجوز فرعی مجاز شناخته شود. مجموعه مسئولیت‌های مالی ADOBE و ارائه‌دهندگان آن تحت این قرارداد یا در ارتباط با آن محدود به هزار دلار خواهد بود (۱۰۰۰ دلار آمریکا). در صورت مرگ یا بروز جراحات شخصی برای دارنده مجوز فرعی در پی سهل‌انگاری Adobe یا مسئولیت مدنی در قبال فریبکاری (کلاهبرداری)، هیچکدام از بخش‌های این قرارداد سبب ایجاد محدودیت در مسئولیت‌های Adobe نسبت به دارنده مجوز فرعی نخواهد شد. Adobe از جانب ارائه‌دهندگان خود و به منظور سلب مسئولیت، حذف و/یا محدود کردن الزامات، ضمانت‌نامه و مسئولیت‌ها به گونه‌‌‌ای که در این قرارداد عنوان شده است عمل خواهد کرد و به هیچ شکل یا با هیچ هدف دیگری این کار را انجام نخواهد داد.
 </p>
 <p>
  ۱۶. شرایط مربوط به محافظت از محتوا
 </p>
 <p>
  (الف) تعاریف.
 </p>
 <p>
  "قوانین قدرت و تبعیت" به معنای سند حاوی قوانین قدرت و تبعیت نرم افزار Adobe است که در آدرس http://www.adobe.com/mobile/licensees یا یک وب سایت جایگزین قرار دارد.
 </p>
 <p>
  "عملکردهای محافظت از محتوا" به معنای بخش هایی از نرم افزار Adobe است که طراحی آنها با این اهداف انجام شده است: تبعیت از قوانین قدرت و تبعیت، جلوگیری از پخش، نشر، اصلاح، توزیع مجدد یا دیگر عملکردها با توجه به محتوای دیجیتال توزیع شده برای مصرف کاربران نرم افزار Adobe در زمانی که انجام چنین کارهایی توسط مالکان محتوای دیجیتال یا توزیع کنندگان دارای مجوز مجاز نباشد.
 </p>
 <p>
  "کد محافظت از محتوا" به معنای کدهای همراه با برخی نسخه های خاص نرم افزار Adobe است که عملکردهای خاصی را در زمینه محافظت از محتوا امکان پذیر می سازد.
 </p>
 <p>
  "کلید" به معنای یک مقدار رمز نویسی شده در نرم افزار Adobe است که در رمزگشایی محتوای دیجیتال از آن استفاده می شود.
 </p>
 <p>
  (ب) محدودیت های مجوز. حقوق دارنده مجوز فرعی در استفاده از مجوز در ارتباط با نرم افزار Adobe تحت محدودیت ها و الزامات اضافی عنوان شده در زیر است. دارنده مجوز فرعی باید نسبت به این امر اطمینان حاصل کند که مشتریان او نیز از این محدودیت‌ها و الزامات در ارتباط با Adobe به اندازه او تبعیت خواهند کرد، هرگونه ناتوانی در تبعیت مشتریان دارنده مجوز فرعی از این محدودیت‌ها و الزامات اضافی به معنای نقض قوانین توسط دارنده مجوز فرعی خواهد بود.
 </p>
 <p>
  ب.۱. دارنده مجوز فرعی و مشتریان او تنها می‌توانند نسبت به توزیع نرم‌افزاری از Adobe اقدام کنند که از قوانین پایداری و تبعیت مورد تأیید دارنده مجوز فرعی تبعیت کند، این قوانین در حین مراحل تأیید صحت توصیف شده در شرایط Adobe در بالا عنوان شده است.
 </p>
 <p>
  ب.۲. «ناشر دوم» مجاز به انجام این کارها نیست: (۱) ممانعت از انجام عملکردهای محافظت از محتوای نرم‌افزار Adobe یا هرگونه نرم‌افزار Adobe مربوطه که برای رمزگشایی یا رمزگذاری محتوای دیجیتال جهت استفاده مجاز توسط کاربران نرم‌افزار Adobe مورد استفاده قرار گیرد یا (۲) طراحی یا توزیع محصولاتی که به منظور ممانعت از عملکردهای محافظت از محتوای نرم‌افزار توسط نرم‌افزار Adobe یا هرگونه نرم‌افزار مربوطه که برای رمزگذاری یا رمزگشایی محتوای دیجیتال جهت استفاده مجاز توسط کاربران نرم‌‌افزار Adobe مورد استفاده قرار گیرد.
 </p>
 <p>
  (پ) کلیدها به عنوان اطلاعات محرمانه Adobe در نظر گرفته می‌شوند و دارنده مجوز فرعی با توجه به این کلیدها از مراحل استفاده از کد منبع Adobe تبعیت خواهد کرد (در صورت درخواست توسط Adobe در اختیار شما قرار خواهد گرفت).
 </p>
 <p>
  (ت) جبران حقوقی. دارنده مجوز فرعی موافقت می کند که نقض این قرارداد مانع از اجرای عملکردهای محافظت از محتوای نرم افزار Adobe خواهد شد و در نهایت ممکن است سبب بروز ضررها و خسارات خاص و ماندگار در رابطه با سود Adobe و دارندگان محتوای دیجیتالی شود که به چنین عملکردهای محافظت از محتوایی وابسته هستند، همچنین امکان جبران کامل این خسارت ها به صورت پولی وجود نخواهد داشت. از این رو، دارنده مجوز فرعی همچنان موافقت می‌کند که Adobe به منظور ممانعت از بروز چنین خسارات یا محدود کردن آنها به واسطه چنین موارد نقضی علاوه بر آسیب‌های مالی، می‌تواند نسبت به جبران حقوقی اقدام کند.
 </p>
 <p>
  ۱۷. . شخص ثالث ذینفع. در ارتباط با نرم‌افزار Adobe، از جمله و نه محدود به شرایط Adobe، شرکت‌های Adobe Systems Incorporated و Adobe Software Ireland Limited اشخاص ثالث ذینفع قرارداد Google با دارنده مجوز فرعی هستند. دارنده مجوز فرعی موافقت می‌کند در صورتی که هیچ بخشی از قرارداد موجود با Google برخلاف موارد عنوان شده نباشد، Google می‌تواند هویت او را در اختیار Adobe قرار دهد و به صورت کتبی گواهی کند که دارنده مجوز فرعی، قرارداد مجوزی را با Google منعقد کرده که شرایط Adobe نیز در آن شامل شده است. دارنده مجوز فرعی باید با هر کدام از ارائه‌دهندگان مجوز خود دارای یک قرارداد باشد و در صورتی که توزیع مجدد نرم‌افزار Adobe توسط هرکدام از آن مجوزها مجاز اعلام شده باشد، این قرارداد شرایط Adobe را نیز شامل خواهد بود.
 </p>
</section>
<p>
 به‌علاوه، استفاده شما از برخی بخش‌های «سیستم‌عامل Chrome» منوط به شرایط زیر است:
</p>
<section>
 <p>
  <strong>
   MPEG-4
  </strong>
 </p>
 <p>
  این محصول دارای پروانه مجموع حق امتیازهای تصویری MPEG-4 جهت استفاده شخصی و غیرتجاری مصرف‌کننده برای موارد زیر است (۱) کدبندی ویدیو مطابق با استاندارد تصویری MPEG-4 (\«ویدیوی MPEG-4\») و/یا (۲) رمزگشایی ویدیوی MPEG-4 که توسط مصرف‌کننده مشغول به فعالیت شخصی و غیرتجاری کدبندی شده باشد و/یا از ارائه‌دهنده ویدیوی دارای پروانه از MPEG LA برای ارائه ویدیوی MPEG-4 گرفته شده باشد. هیچگونه پروانه‌ای برای دیگر موارد استفاده ارائه نشده و به‌صورت ضمنی نیز موجود نخواهد بود. اطلاعات تکمیلی (ازجمله اطلاعات مربوط به استفاده‌های تبلیغاتی، داخلی، و تجاری و اطلاعات مربوط به صدور پروانه در این زمینه‌ها) را می‌توان از MPEG LA, LLC دریافت کرد. به HTTP://WWW.MPEGLA.COM مراجعه کنید.
 </p>
</section>

</body>
</html>
